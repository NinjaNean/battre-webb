Bättre webb
Individuell inlämningsuppgift, HTML och CSS

Uppgift och krav
Snart är det dags för den årliga konferensen för frontendutvecklare, "Bättre webb". Din uppgift är att bygga konferensens webbsida, i HTML och CSS. Målet med sidan är att ge information om konferensen och seminarierna, samt att hantera anmälningar.

- Konferensen äger rum i Göteborg och är uppdelad på tre dagar, 18/10 till 20/10.
- Det ska finnas minst 10 seminarier, fördelat på de tre dagarna. Du ska hitta på realistiska namn och beskrivningar.
- Man kan anmäla sig till hela konferensen, eller köpa dagspass för enskilda dagar. (Man kan vara med på 1, 2 eller 3 dagar.)
- En anmälan ska även innehålla namn, adress och e-postadress.
- Man kan beställa mat, som kan vara kött/fisk/vegetarisk. Med möjlighet att anmäla allergier.
- Alla formulärfält ska valideras. Använd pseudoklassen :invalid i CSS för att styla fält som har felaktiga värden.
- Sidan ska vara responsiv, dvs fungera på både breda och smala skärmar.

Din chef har dessutom några krav till, som handlar om att sidan ska byggas med tillräcklig kvalitét. (Du ska uppfylla kursmålen.)

- Korrekt HTML och CSS (sidorna validerar)
- Modern CSS (flexbox och/eller grid för layout)
- Tillgänglighetsanpassad och semantisk HTML
- Alla sidor ska vara responsiva
- All kod ska versionshanteras med Git och GitHub

Bedömning och inlämning
Du ska lämna in på LearnPoint genom att ladda upp en textfil: bättreweb-ditt-namn.txt
Filen ska innehålla:

- länk till ditt publika GitHub-repo,
- länk till din publicerade sida (github pages eller surge)

Du ska demonstrera din webbsida för läraren sista kursveckan.

För G:

- uppfylla alla krav
- appen har demonstrerats för läraren

För VG:

- uppfylla alla krav väl
- du ska göra code review på någon annans kod
- webbsidan använder animationer och skuggor

Code review
Förutom redovisningen är code review din chans att få feedback på din webbsida. Du kan göra code review flera gånger under projektet.

Läs igenom någon annans kod och ge feedback. Du ska både påpeka problem du hittar, och saker du tycker din klasskamrat gör bra. Försök att ge mer positiv feedback än negativ.
Skriv ner den feedback du får, så att du kan göra ändringar efter den. Detta gör du för din egen skull, du behöver inte lämna in feedbacken.
Se Austin's Butterfly: Models, Critique, and Descriptive Feedback för inspiration!

Tips / frågor och svar

- Diskutera med klasskamrater eller fråga läraren om du är osäker på t.ex. vad "användarvänlig" innebär.
- Använd label och checkbox för att göra element som man kan interagera med.
- Bara HTML och CSS, ingen JavaScript i detta projektet.

Användning av AI
Det är inte tillåtet att låta AI generera hela kodfiler.

Det är tillåtet att använda AI för att:

- skapa realistisk text och testdata
- bolla idéer (om du inte har tillgång till klasskamrater, lärare eller handledare)
- hitta fel i din kod
- lösa specifika problem

Lycka till!
